<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>მეფე ლომი</title>
</head>
<body>
    <h1>გამოშვება </h1>
</body>
</html>
<p1>ფილმში მოქმედება  ხდება აფრიკაში, ლომების სამეფოში მიმდინარეობს და ნაწილობრივ შთაგონებულია უილიამ შექსპირის „ჰამლეტის“ სიუჟეტით. იგი შეიქმნა დისნეის რენესანსის პერიოდში. ფილმის რეჟისორები არიან როჯერ ალერსი და რობ მინკოფი, ხოლო პროდიუსერი — დონ ჰენი. სცენარის ავტორები არიან ირენ მექი, ჯონათან რობერტსი და ლინდა ვულვერტონი. მუსიკის ავტორები არიან ელტონ ჯონი (სიმღერები) და ჰანს ციმერი (ორკესტრული ნაწილი), ტექსტის - ტიმ რაისი. ფილმს ახმოვანებდნენ მეთიუ ბროდერიკი, ჯეიმზ ერლ ჯოუნსი, ჯერემი აირონსი, ჯონათან ტეილორ თომასი, მოირა კელი, ნეითან ლეინი, ერნი საბელა, როუენ ატკინსონი, რობერტ გიიომი, მეჯ სინკლერი, ვუპი გოლდბერგი, ჩიჩ მარინი და ჯიმ კამინგსი.</p1>
</body>
</html>

<h1>იდეა</h1>

<p1>ფილმის ადრეული იდეა გაჩნდა 1988 წელს, როდესაც ერთმანეთს, ევროპაში „ოლივერის და კომპანიის“ სარეკლამო კამპანიის ფარგლებში შეხვდნენ ჯეფრი კაცენბერგი, როი ედვარდ დისნეი და პიტერ შნაიდერი. თომას დიშმა შექმნა ფილმის მონახაზი, ხოლო ვულვერტონი მუშაობდა პირველ სცენარებზე. ჯორჯ სკრიბნერი დანიშნეს რეჟისორად, მას კი მოგვიანებით ალერსი შეუერთდა. 1991 წელს „პოკაჰონტასის“ პარალელურად დაიწყეს მეფე ლომზე მუშაობაც. სამუშაოში ჩართული იყო დისნეის სტუდიების ანიმატორების უმეტესობა. მოგვიანებით წარმოებამ კენიაში გადაინაცვლა, როდესაც დაიწყეს ლანდშაფტების და ცხოველების კვლევა. სკრიბნერმა პროექტი დატოვა, უკმაყოფილომ, რომ ეს ფილმიც მუსიკალური იქნებოდა. მას მინკოფი ჩაენაცვლა. ჰენს, პროექტში გამოჩენისას, არ მოეწონა სცენარი და იგი შეცვალეს. ფლორიდაში, Disney-MGM Studios-ში შეიქმნა ფილმის დაახლოებით 20 ანიმაციური სეგმენტი. რამდენიმე, მათ შორის გნუების სცენაში, კომპიუტერული ანიმაციაც გამოიყენეს.</p1>




























